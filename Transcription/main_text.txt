totiusque vitae rationem. <call>alpha</call>ad caelestis ordinis exempla
formares. Haecine praemia referimus tibi
obsequentes; Atqui tu hanc sententiam Pla
tonis ore sanxisti beatas fore res publicas.
si eas vel studiosi sapientiae regerent. vel
earum rectores studere sapientiae contigisset.
Tu eiusdem viri ore hanc sapientibus capessendae
rei .p(ublicae). necessariam causam esse monuisti;
ne improbis flagitiosisque civibus urbium relicta
gubernacula. pestem bonis ac perniciem 
ferrent. Hanc igitur auctoritatem secutus.
quod a te inter secreta otia didiceram. trans
ferre in actum publicae administrationis optavi;
Tu mihi et qui te sapientium mentibus inseruit
deus conscii nullum me ad magistratum nisi 
commune omnium bonorum studium de
tulisse. Inde cum improbis graves inexorabi
lesque discordiae et quod conscientiae liber
tas habet. pro tuendo iure spreta potentiorum
semper offensio. Quotiens ego conigastum.
inimbecillis cuiusque fortunas impetum fa
cientem. obvius excepi. quotiens trigguillam 


regiae praepositum domus. ab incoepta per
perpetrata iam prorsus iniuria deieci. quoti
ens miseros quos infinitis calumniis inpunita
barbarorum semper avaritia vexabat;
obiecta periculis auctoritate protexi. Num
quam me ab iure. ad iniuriam quisquam 
detraxit. Provincialium fortunas. tum pri
vatis rapinis. tum publicis vectigalibus
pessum dari; non aliter quam qui patiebantur
indolui. Cum acerbae famis tempore. gravis 
atque inexplicabilis indicta coemptio. pro
fligatura inopia campaniam provinciam 
videretur; certamen adversum praefectum 
praetorii communis commodi ratione suscepi;
rege cognoscente contendi. et ne coemptio
exigeretur evici. Paulinum consularem 
virum. cuius opes Palatinae canes iam spe
atque ambitione devorassent; ab ipsis hian
tium faucibus traxi. Ne Albinum. consula
rem virum. praeiudicatae accusationis poena
corriperet; odiis me cypriani delatoris opposui.
